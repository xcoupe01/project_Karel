## O Karlovi 

<img src="is/img/karel-welcome.png" alt="drawing" height="200" align="right"/>

Ahoj, vítá tě prostředí Karel. Pokud jsi tu poprvé a nevíš, kdo nebo co Karel je, nemusíš se bát. 
Karel jsem já, ten robot napravo. Ty jsi tu jistě proto, že se chceš naučit programovat, 
a přesně s tím já ti ze začátku pomohu. Budu po tobě chtít, abys pro mě programoval 
jednoduché příkazy, které mi umožní fungovat v mé místnosti.

Pokud tě zajímá více o mé historii, můžeš se kouknout na  [stránku na Wikipedii, kterou o mně lidé napsali](https://cs.wikipedia.org/wiki/Karel_(programovac%C3%AD_jazyk)).

Jsem robot, tedy počítač, který neumí fungovat bez programu, proto tě vyzývám, abys zavítal do sekce [příkladů](#karelExercises), kde mě můžeš naučit zadané věci. Já tě na oplátku naučím úplné základy programování. Zjistíš, že složité úkoly se řeší jejich rozdělením na jednodušší části. Ty jednodušší se popisují samostatně až po základní pokyny. Takové pokyny umím již "od narození", nebo lépe řečeno "z továrny". Umím udělat krok, otočit se doprava nebo doleva, položit cihlu, udělat značku. To ostatní mě musíš naučit.

Pokud bys byl snad úplně ztracený, jsou k příkladům přiložená i řešení, se kterými si můžeš svůj postup zkontrolovat. 

Chápu, že je toho takhle na začátek docela hodně. Nejprve bychom se měli naučit ovládat prostředí, ve kterém se budeme společně učit. V následující [kapitole](#karelControls) ti popíšu ovládání aplikace, ve které jsem doma.
