## O Karlovi

Pokud jste o Karlovi ještě neslyšeli, zde je vysvětlující [článek na Wikipedii](https://cs.wikipedia.org/wiki/Karel_(programovac%C3%AD_jazyk)).

Robot Karel může procházet po místnosti a vykonávat zadané příkazy na základě programu, který mu předložíte. Jeho svět je omezen na několik málo dovedností, ale přesto ho můžete naučit zajímavé věci.

Karel se neučí sám. Postupuje podle pokynů, které pro něj připravíme my. Na začátek, aby bylo jasné, jak to chodí, máme pro Karla již několik hotových [příkladů](#karelExercices) pro různé situace. Zjistíte, že složité úkoly se řeší jejich rozdělením na jednodušší části. Ty jednodušší se popisují samostatně až po základní pokyny. Takové pokyny umí Karel již "od narození", nebo lépe řečeno "z továrny". Umí udělat krok, otočit se doprava nebo doleva, položit cihlu, udělat značku. To ostatní ho můžeme naučit sami.

V následující [kapitole](#karelControls) je shrnuto ovládání aplikace, ve které Karel žije. Pro pochopení Karla je nejlépe začít s řešenými [příklady](#karelExercices)).


